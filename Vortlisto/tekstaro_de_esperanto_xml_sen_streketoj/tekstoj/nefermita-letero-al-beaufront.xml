<?xml version="1.0"?>
<!DOCTYPE TEI SYSTEM "../dtd/tei-tekstaro.dtd">
<TEI xml:id="nefermita-letero-al-beaufront" xml:lang="eo" xmlns="http://www.tei-c.org/ns/1.0">

	<teiHeader>

		<fileDesc>

			<titleStmt>

				<title>Nefermita letero al s-ro <name xml:lang="fr">de Beaufront</name>: elektronika versio</title>

				<respStmt>

					<resp>La bazan tekston origine enkomputiligis</resp>

					<name xml:lang="ja">Hirotaka Masaaki</name>

				</respStmt>

				<respStmt>

					<resp>La tekston poste korektis laŭ la origina eldono</resp>

					<name xml:lang="en">Simon Davies</name>

				</respStmt>

			</titleStmt>

			<extent>1.084 vortoj</extent>

			<publicationStmt>

				<publisher xml:lang="en">Esperantic Studies Foundation</publisher>

			</publicationStmt>

			<sourceDesc>

				<biblStruct>

					<analytic>

						<author>L. L. Zamenhof</author>

						<title>Nefermita letero al s-ro <name xml:lang="fr">de Beaufront</name></title>

					</analytic>

					<monogr>

						<title level="j" type="main">Ruslanda Esperantisto</title>

						<imprint>

							<date>1906</date>

						</imprint>

						<biblScope unit="issue"><num type="ordinal" value="2">II</num>. 1906, n-ro 6/7 (Junio/Julio)</biblScope>

					</monogr>

					<note>Proksimuma verkojaro: 1906</note>

					<note>Kreis la Esperantan tekston: <name>Zamenhof</name></note>

					<note type="ordigo">6</note>

				</biblStruct>

			</sourceDesc>

		</fileDesc>

	</teiHeader>

	<text>

		<body>

			<div type="artikolo">

				<head xml:id="ax2">Nefermita letero al <abbr>s-r</abbr>o <name xml:lang="fr">de Beaufront</name>.</head>

				<p xml:id="ax3">Estimata Sinjoro! Ĉar Vi tre ofte atakas la homaranismon, tial ni esperas, ke Vi ne rifuzos publikigi en Via estimata gazeto ankaŭ iom da vortoj de ni, homaranoj.</p>

				<p xml:id="ax4">Ĉiujn kritikojn ni akceptas kun danko, ĉar ili, montrante al ni niajn erarojn, helpas al nia perfektiĝo. Sed kelkaj lokoj en Viaj artikoloj prezentas nian aferon al la legantoj en <hi rend="interspace">malĝusta lumo</hi>, kaj tial ni estas devigitaj doni kelkan klarigon. Ni tute ne intencas propagandi nian ideon per tiu ĉi nia letero, kaj tial ni tute ne parolos pri la esenco de la homaranismo kaj ni tute ne defendos la diversajn detalojn de nia afero. Ni volas nur ĝustigi kelkajn punktojn ĝeneralajn.</p>

				<p xml:id="ax5">1) Tute erare Vi diras, ke la homaranoj konstruis sian tutan aferon sur la sukceso de la Bulonja kongreso. La homaranismo estis preparata en la daŭro de tre multaj jaroj, kaj la impresoj de la Bulonja kongreso nur <hi rend="interspace">rapidigis</hi> nian decidon publikigi nian Deklaracion.</p>

				<p xml:id="ax6">2) Vi diras, ke ni naive esperas, ke la homaranismo donos al la homaro plenan pacon kaj feliĉon! Tion ĉi saman oni antaŭ 18–19 jaroj diris ankaŭ pri la esperantistoj. Sed kredu al ni, ke ni tute ne estas tiel naivaj, kiaj Vi nin prezentas al la legantoj; ni scias tre bone, ke la homaranismo ne faros el la homoj anĝelojn, tiel same kiel la esperantistoj ĉiam sciis tion ĉi pri Esperanto. Ni tute ne esperas ŝanĝi la korojn de tiuj homoj, kiuj <hi rend="interspace">ne volas</hi> pacon, — ni volas nur: <num>a</num>) ebligi intergentan justecon kaj fratecon al tiuj tre multaj personoj, kiuj ĝin <hi rend="interspace">deziras</hi> kaj al kiuj la neekzistado de neŭtrala lingvo, religia kaj morala fundamento ĝis nun faris ĉian reciprokan fratiĝadon ne <hi rend="interspace">ebla</hi>; <num>b</num>) fiksi (kaj per komuna komunikiĝado konstante perfektigadi) precize formulitajn principojn, per kiuj povus sin gvidi tiuj personoj, kiuj en la koro sentas la necesecon de intergenta egaleco kaj frateco, sed konstante pekas kontraŭ ĝi simple nur pro nesufiĉa pripensado kaj pro nehavado de ia difinita <hi rend="interspace">programo</hi>.</p>

				<p xml:id="ax7">3) Vi diras, ke inter la esperantismo kaj la homaranismo ekzistas nenia parenceco! Sed en tia okazo kial do Vi nin tiel atakas? Kial Vi tiel timas ke la mondo intermiksos la ambaŭ ideojn? Tiu ĉi Via timo ja tute klare devas pruvi al Vi, ke Vi senkonscie sentas, ke inter la ambaŭ ideoj <hi rend="interspace">ekzistas</hi> parenceco tre granda. Lingvo Internacia havas la celon krei inter la gentoj neŭtralan ponton en rilato <hi rend="interspace">lingva</hi>, la homaranismo volas krei tian saman ponton en <hi rend="interspace">ĉiuj</hi> rilatoj. La homaranismo estas nur plifortigita esperantismo, kaj ĉiuj tion ĉi sentas kvankam ne ĉiuj volas tion ĉi laŭte diri. Sed ĉu la deziro krei neŭtralan ponton inter la gentoj estas krimo? Vi povas diri, ke la ponto, kiun ni proponas, havas en si diversajn erarojn, — tion ĉi ni tute ne neas, kaj ni kun danko akceptas ĉiujn montrojn de la eraroj, por ke ni povu ilin forigi. En la antaŭparolo al nia broŝuro estas ja skribite tre klare kaj per grandaj kaj dikaj literoj, ke la nuna teksto de nia Deklaracio estas nur <hi rend="interspace">provizora</hi>, por prezenti la <hi rend="interspace">esencon</hi> de nia afero, kaj la teksto definitiva estos fiksita nur iam <hi rend="interspace">poste</hi>, post matura komuna interkonsiliĝo. Sed por kio ataki la tutan aferon en <hi rend="interspace">principo</hi>?</p>

				<p xml:id="ax8">Se kontraŭ la homaranismo batalas tiaj esperantistoj, kiuj en Esperanto vidas nur rimedon por interŝanĝi ilustritajn poŝtajn kartojn aŭ por fari bonajn negocojn, aŭ eĉ por sukcese militi inter si — ni ne mirus, sed se kontraŭ la homaranismo batalas tiaj esperantistoj, kiuj en esperanto ĉiam vidis <hi rend="interspace">ideon</hi> kaj kiuj por tiu ĉi ideo multe kaj ame laboris, — tio ĉi ŝajnas al ni stranga.</p>

				<p xml:id="ax9">Tiu ĉi strangeco tamen povas esti klarigata. Unuj esperantistoj aprobas en Esperanto la internan ideon, sed aprobas ĝin nur ĝis certa <hi rend="interspace">grado</hi>, kaj ili timas, ke la homaranoj tiros ilin tro malproksimen; sed al tiuj ĉi personoj ni povas respondi: la homaranismo estas ja nia idealo <hi rend="interspace">privata</hi>, kiun ni al aliaj esperantistoj tute ne intencas altrudi. Aliaj en sia koro aprobas la ideon en la plej alta grado, sed ili timas, ke la tuteco de la ideo ne estas atingebla, ke celado tro granda povas forŝiri de ni la celon pli malgrandan kaj la homaranismo povas pereigi Esperanton. Sed tiam ili devas tion ĉi diri <hi rend="interspace">tute malkaŝe</hi>, kaj anstataŭ ataki aŭ moki nin per “profetoj” aŭ “verdaj roboj surŝutitaj per oraj steloj”, ili devus paroli nur pri la danĝero. Tiam ni respondus al ili: ni scias tre bone, ke se ni ne estos sufiĉe singardaj, la homaranismo povos alporti malutilon al Esperanto; sed kredu al ni, ke Esperanto estas por ni ne malpli kara ol por vi, ĝi estas por ni eĉ duoble kara, ĉar ne sole ni estas varmegaj esperantistoj, sed ni ankaŭ konscias, ke kun la pereo de la ideo de lingvo internacia devus perei la homaranismo mem, kiu estas ja plene bazita sur ĝi. Tial kredu al ni, ke ni agos sufiĉe singarde. Nian broŝuron ni ĝis nun ne dissendis al la eksteresperantaj gazetoj, ni sendis ĝin nur al kelkaj gazetoj <hi rend="interspace">esperantistaj</hi> (al kelkaj ne-Esperantaj gazetoj ni faris sciigon pri nia afero nur kiel “provan balonon”). Kun propagando pli granda kaj <hi rend="interspace">publika</hi> ni elpaŝos nur tiam, kiam post matura interkonsiliĝo pri la detaloj de la homaranismo kaj pri la manieroj de propagando ni havos plenan certecon, ke tiu propagando ne estos danĝera por Esperanto.</p>

				<p xml:id="ax10">Se Vi tamen timas, ke ni estos ne sufiĉe saĝaj kaj faros facilanimajn paŝojn, kiuj kompromitos Esperanton en la okuloj de “saĝaj” homoj, tiam en Viaj manoj restas ja ĉiam tre grava defendilo — la “Deklaracio pri la Esperantismo” — kaj kun tiu ĉi Deklaracio en la mano Vi povas tute klare montri al la mondo, ke la homaranismo estas afero tute <hi rend="interspace">privata</hi>, kiu por la tuta esperantistaro tute ne estas deviga, eĉ se la homaranismon publike propagandus la aŭtoro de Esperanto mem. Se oni riproĉos al Vi, ke inter la esperantistoj troviĝas personoj, kiuj ne sole volas krei ponton inter la gentoj, sed estas eĉ tiel arogantaj, ke ili revas, ke tiu ĉi ponto iom post iom, post multaj jarcentoj, alkondukos eble al unuiĝo de la homaro, — tiam respondu trankvile: ĉiu esperantisto havas la rajton havi private ideojn kaj idealojn, kiajn li volas, kaj por la frenezaj aŭ krimaj idealoj de unuj esperantistoj la aliaj ne respondas, tiel same kiel ekzemple oni ne povas kulpigi la fervojajn inĝenierojn, se troviĝas personoj, kiuj volas uzi la fervojon por iaj celoj “utopiaj”.</p>

				<p xml:id="ax11">Kun respekto <hi rend="i"><abbr>d-r</abbr>o Aleksandro <name xml:lang="">Naumann</name></hi>, sekretario de la Unua Grupo Homarana.</p>

				<p xml:id="ax13">Adreso: Varsovio, <abbr>str.</abbr> <name xml:lang="">Kosikova</name>, № 7.</p>

			</div>

		</body>

	</text>

</TEI>
